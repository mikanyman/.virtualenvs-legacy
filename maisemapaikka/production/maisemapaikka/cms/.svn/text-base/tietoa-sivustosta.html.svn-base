<h1>Tietoa sivustosta</h2>

<p>Maisemapaikka-palvelussa katsojan, kokijan ja asiantuntijan näkemykset ja tietämys kohtaavat. Asiantuntijatieto ja kuva-aineistot täydentyvät asiasta kiinnostuneiden aineistoilla ja päinvastoin. Käyttäjän on myös mahdollista luoda oma, uusi paikkakohde tai liittää sivustolla jo oleviin paikkakohteisiin täydentäviä teksti-, kuva-, audio- ja videosisältöjä. Paikkatiedostoja on myös mahdollisuus kommentoida.</p>
<p>Maisemapaikka-hankkeen pilottivaiheessa kokeillaan 11 keskisuomalaisen kohteen aineistoilla miten internet soveltuu asiantuntijatiedon sekä kansalaisten kokemusten ja tiedon kohtaamiseen. Esimerkeiksi valitut maisemamaalaukset ja niiden kohdemaisemat (3), kalliomaalaukset (4) ja kirkot (4) toimivat ankkureina paikkaan ja sen kulttuurisiin kerrostumiin. Valintakriteerinä oli kohteiden merkittävyys sekä maakunnallisesti että valtakunnallisesti.</p>
<p>Maisemapaikka-hankkeen tavoitteena on, että historiallisella muistitiedolla, kokemuksilla, tarinoilla ja kuva-aineistoilla täydennetään nykyhetken dokumentointia ja asiantuntijatietoa.</p>
<p>Omia aineistoja palveluun lisäävältä tai sivustoa kommentoivalta käyttäjältä edellytetään rekisteröitymistä, jota varten hänen tulee antaa rekisteröintilomakkeessa pyydetyt tiedot palveluntarjoajalle ja hyväksyä palvelun käyttöehdot.</p>

<h2>Palvelun tuottajat</h2>
<p>Maisemapaikka-palvelu on tuotettu jaksoittain vuosina 2010–2012 Jyväskylän yliopiston Taiteiden ja kulttuurin tutkimuksen laitoksen ja Jyväskylän museopalvelut/Jyväskylän taidemuseon yhteistyönä. Aiemmin Kaiken kansan maisema -nimeä käyttäneen hankkeen rahoittajina ovat olleet edellä mainittujen lisäksi Keski-Suomen ELY-keskus (ympäristökasvatushanke) ja loppuvaiheessa myös Suomen Kulttuurirahaston Keski-Suomen rahasto.</p>
<p>Pilottihankkeen tavoitteeksi asetettiin paikkatietoon keskittyvän semanttisen webin -periaatteella toimivan vuorovaikutteisen verkkopalveluformaatin luominen. Pyrkimyksenä on kehittää kulttuuriperintöön sekä kulttuuri- ja luonnonympäristöön liittyvien digitaalisten aineistojen hallintaan ja tallentamiseen liittyviä metodeja. Teknisestä suunnittelusta ja toteutuksesta on vastannut Synapse Computing Oy.</p>

<h2>Tekijät</h2>
<p><strong>Työryhmä:</strong><br>
Professori Heikki Hanka, Jyväskylän yliopisto<br/>
FT, suunnittelija Seija Heinänen, Jyväskylän taidemuseo<br/>
FM Karoliina Järvinen, Jyväskylän yliopisto<br/>
Ohjelmistosuunnittelija Mika Nyman, Synapse Computing Oy<br/>
Museotoimenjohtaja Päivimarjut Raippalinna, Jyväskylän Museopalvelut<br/>
FM Antti Vallius, Jyväskylän taidemuseo / Jyväskylän yliopisto.
</p>
<p><strong>Keski-Suomen ELY-keskuksen rahoittaman hankkeessa työskennelleet 2010–2012:</strong><br/>
Heikki Hanka, Seija Heinänen, Karoliina Järvinen, Mika Nyman, Päivimarjut Raippalinna, Antti Vallius, joiden lisäksi vuonna 2010 myös Miika Kumpulainen ja Heli-Maija Voutilainen Keski-Suomen museosta.<br/>
Suomen kulttuurirahaston Keski-Suomen rahaston rahoittamassa hankkeessa ovat työskennelleet 2011: Karoliina Järvinen, Paula Mäkelä, Mika Nyman, Markku Rask</p>

<p><strong>Tekstit:</strong><br/>
Maisemamaalauskohteet: Antti Vallius<br/>
Kalliomaalaukset: Karoliina Järvinen<br/>
Kirkot: Paula Mäkelä<br/>
Muut tekstit: Heikki Hanka, Seija Heinänen, Karoliina Järvinen</p>

<p><strong>Tekninen suunnittelu ja toteutus:</strong><br/>
Synapse Computing Oy</p>

<p><strong>Kuvat:</strong><br/>
Kuvien kuvaajat ja tekijänoikeuksien haltijat on mainittu kunkin kuvan yhteydessä</p>

<p>Pilottiversio julkaistu: 2012</p>