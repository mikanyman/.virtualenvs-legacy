<h2>Hirvimäiset kaariaiheet</h2>
<p>Hirven ja kaariaiheen yhdistelmiä on usein kutsuttu hirviveneiksi. Tällöin oletataan, että kaariaiheen eli tässä tapauksessa veneen kokassa on hirvenpään muotoinen uloke, kokkakoriste. Matti Huurre on kirjassaaan <i>9000 vuotta Suomen esihistoriaa</i> sivuilla 64-65, kuvannut kivisiä ja puisia eläimenpääveistoksia ja esittänyt mahdollisuuden, että mm. Rovaniemeltä löytynyt mäntypuinen osittain ontoksi kaiverrettu hirvenpää olisi toiminut veneen kokkakoristeena. Suomen kalliomaalausten hirvipäiset kaariaiheet tukevat tätä mahdollisuutta. Skandinavian alueelta on löytynyt kuitenkin kalliopiirroksia, joissa ihmishahmot kantavat hirvenpäänmuotoista sauvaa, joten hirvi-ja karhuveitokset ovat yhtälailla voineet kuulua seremoniallisiin sauvoihin kuin veneiden keulaan.</p>
<p>Hirviveneen ja venehirven ero on niiden kaarialueen alapuolen muodoissa ja ulokkeissa. Hirviveneillä ei ole jalkoja ja niiden piikit ovat usein tasavartisemmat, sormimaiset. Venehirvi on taas venemäinen kaari, jolla on hirven pää sekä jalat ja näiden kuvien piikit ovat usein kolmiomaiset. Poikkeus on Avosaaren venehirvi, jolla ei ole piikkejä ollenkaan.</p>
