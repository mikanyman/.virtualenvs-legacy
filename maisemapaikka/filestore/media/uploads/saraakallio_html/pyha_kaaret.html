<h1>Pyhänpään kaari-aiheet</h1>
<p>Pyhänpään kalliomaalausseinämästä erottuu selvästi kaksi lievästi kyljellään makaavan s-kirjaimen muotoista kaari-aihetta. Kaarien oikeassa laidassa on alaspäin suuntautuva melamainen uloke.</p>
<p>Seinämässä on vielä ainakin yksi kaari-aihe edellä mainittujen lisäksi, mutta tämä on niin kulunut, ettei siitä saa kunnolla enää selvää.</p>
<p>Yleenä Suomen kalliomaalausten kaari-aiheet ovat pohjaosastaan joko kuppimaisesti kaartuvia tai joskus harvoin lähes suorapohjaisia. Pyhänpään kaarien muoto on näin ollen poikkeuksellinen Suomen kalliomaalausten parissa.</p>
<div class="kuvateksti"><img src="akj_04102011_km_pyhanpaa1_maalaukset_10.jpg" class="img1" />
<p>Kuva: Karoliina Järvinen, 2011</p></div>
