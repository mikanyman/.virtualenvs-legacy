<h2>Punamultaläiskät</h2>
<p> Monissa kalliomaalauspaikoissa on selkeiden maalauskuvien lisäksi erotettavissa ns. punamultaläiskiä, joita joskus kutsutaan myös puuroutumiksi. Puuroutuma on kuitenkin hieman harhaanjohtaja käsite, sillä se viittaa siihen, että värin kohdalla olisi aikoinaan ollut esittäviä kuvia, joiden punamulta olisi myöhemmin valunut ja tuhoutunut puuromaiseksi sotkuksi. Antti Lahelma on tutkimuksissaan todennut, että monissa läiskissä ei ole koskaan ollutkaan esittäviä kuvia, vaan punamullalla värjäytyneet alueet ovat tarkoituksellisen värin levittämisen - kallion koskettamisen - tulosta.</p>
<p>Lahelma esittääkin moniin lähialueiden ja kauempien alueiden alkuperäiskulttuurien tapoihin nojautuen, että Suomenkin kalliomaalausten yhteydessä itse kallion koskettaminen on ollut oleellista, tästä juontuisivat sekä kämmenkuvat sekä punamultaläiskät. Kallion koskettaminen on mahdollisesti ollut osa rituaalista menoa, jossa kalliota koskettamalla on päästy yhteyteen kalliossa elävien henkien / jumaluuksien kanssa ja ammennettu näiden voimaa kosketuksen kautta. Punamulta on luultavasti toiminut indikaattorina tässä toiminassa eli eräänlaisen välittäjäaineena, jotan ilman toimitus ei olisi ollut mahdollinen. (Lahelma 2010, 55-58; Lahelma 2008, 59-60) </p>
<p>Alla kuva Saraakallio I:n Tasanteen alueen punmultaläiskästä eli alueesta, joka todennäköisesti on tarkoituksellisen punamultaan kastetulla kädellä kallioon koskettamisen tulosta. Alueen oikeassa laidassa saattaa nähdä myös useita hirvieläinhahmoja sekä muita kuva-aiheita.</p>
<div class="kuvateksti"><img src="akj_06102011_km_saraakallio1_maalaukset_20.jpg" class="img1" />
<p>Kuva: Karoliina Järvinen, 2011</p></div>
