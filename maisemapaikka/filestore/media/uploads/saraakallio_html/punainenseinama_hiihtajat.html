<h2>Saraakallio I Hiihtäjät</h2>
<p>Hiihtäjähahmot sijaitsevat Punaisen seinämän alemmassa osassa. Ne näkyvät erittäin huonosti. Parhaiten kuvat näkee viileällä kelillä kun seinämä on kostea. Lokakuun 2011 kuvausmatkalla seinämän maalaukset olivat harvinaisen hyvin näkyvillä, joten Hiihtäjähahmotkin näkyivät varsin hyvin. Valokuvassa hahmot eivät erotu niin hyvin kuin ne näkyivät paikan päällä Saraakallio I:llä.</p>
<p>Suksimaisen ulokkeen saattaa nähdä valokuvan keskivaiheilla olevalla hahmolla aivan kuvalaidassa. Kivikkään mukaan samankaltaisia hiihtäjäkuvia on tavattu mm. Uikujoen kalliopiirroksessa Venäjällä (Kivikäs 2009, 145).</p>
<div class="kuvateksti"><img src="akj_14042011_km_saraakallio1_maalaukset_12.jpg" class="img1" />
<p>Kuva: Karoliina Järvinen, 2011</p></div>
