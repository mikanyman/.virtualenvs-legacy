<h2>Valumat ja kasvustot</h2>
<p>Saraakallio I:n kallioseinämässä on laajoja alueita, joita peittää erilaiset valumat sekä levä-ja jäkäläkasvustot. Osa valumista on piimämäisiä, valkoisia valumia, joiden tarkka koostumus ei ole selvillä. Paikka paikoin kalliossa on myös mustasävyisiä valumia sekä tummaa rupijäkälää. Rupijäkäläkenttien läpi on hyvn vaikea havaita kalliomaalauksia. Joiltain osin kalliomaalausalueita on puhdistettu asiantuntijoiden toimesta, mutta mm. rupijäkälää on vaikea ellei mahdoton poistaa tuhoamatta sen alla olevia maalauksia.</p>
<p>Kuva jäkälän peittämästä alueesta.</p><div class="kuvateksti"><img src="akj_06102011_km_saraakallio1_maalaukset_68.jpg" class="img1" />
<p>Kuva: Karoliina Järvinen, 2011</p></div>
<p>Kuva valkoisista valumista. Kuvassa oikealla voi nähdä useita kalliomaalauksia: kämmenjälkiä sekä hirvieläimiä. Hirvieläinkuvat ovat katkonaisia, sillä valkoinen valuma peittää niitä osittain.</p><div class="kuvateksti"><img src="akj_03092010_km_saraakallio1_maalaukset_19.jpg" class="img1" />
<p>Kuva: Karoliina Järvinen, 2010</p></div>
