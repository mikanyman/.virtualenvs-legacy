<h1>Pyhävuoren kalliomaalausalue</h1>
<p>Pyhävuoren pieni kalliomaalausalue sijaitsee noin 500 metriä etelään Pyhänpään kalliomaalausalueelta. Paikka on noin 10 metriä rannantuntumasta rinnettä ylös. Paikan tunnistaa helposti sen yläpuolella olevasta osittain taittuneesta männystä. Seinämän maalauspinta on varsin pahoin rapautunut ja siitä on vaikea tunnistaa selkeästi erottuvia kuva-aiheita.</p>
<p>Pyhävuoren kalliomaalauspaikalle pääsee helposti mm. vesitse suoraan maalauspaikan alapuolella olevalta hiekkaiselta rannalta. Pyhänpäältä maitse tultaessa alueen lähelle pääsee Pyhävuoren kallioalueen harjalla kulkevia helppokulkuisia polkuja pitkin.</p>
<div class="kuvateksti"><img src="akj_04102011_km_pyhavuori_paikka_kmseinama_14.jpg" class="img1" />
<p>Kuva: Karoliina Järvinen, 2011</p></div>
